
 - [3] - 
ترا گناہ ہے اقبال مجلس آرائی

ترا گناہ ہے اقبال مجلس آرائی
اگرچہ تو ہے مثالِ زمانہ کم پیوند
جو کو کنارے کے خوگر تھے ان غریبوں کو
تری نوا نے دیا ذوقِ جذبہ ہائے بلند
تڑپ رہے ہیں فضا ہائے نیلگوں کے لئے
وہ پر شکستہ کہ صحنِ سرا میں تھے خورسند
تری سزا ہے نوائے سحر سے محرومی
مقامِ شوق و سرور و نظر سے محرومی
تشریح
ترا گناہ ہے اقبال مجلس آرائی
اگرچہ تو ہے مثالِ زمانہ کم پیوند
اگرچہ اقبال زمانہ کی نسبت کم پیوند ہے لیکن اِس کے باوجود انہوں نے مجلس آراستہ کر دی ہے یعنی بہت سے لوگ اُن کے ہم خیال ہو گئے ہیں۔
جو کو کنارے کے خوگر تھے ان غریبوں کو
تری نوا نے دیا ذوقِ جذبہ ہائے بلند
جو لوگ پوست افیون کے عادی تھے۔ میں نے انہیں ہوشیار کر دیا اور میرے کلام کی بدولت ان میں حصولِ سروری کے جذبات پیدا ہو
گئے۔ یعنی وہ مادیّت پرستی سے روحانیّت کی طرف رجوع کرنے لگے۔
تڑپ رہے ہیں فضا ہائے نیلگوں کے لئے
وہ پر شکستہ کہ صحنِ سرا میں تھے خورسند
اور وہ قوم جو مادیّت پرستی میں جکڑی ہوئی تھی۔ اب وہ حقیقت یعنی معرفتِ الہی کی جانب راغب ہونا چاہتی ہے۔
تری سزا ہے نوائے سحر سے محرومی
مقامِ شوق و سرور و نظر سے
محرومی! اس لیے اسلام مخالف طاقتیں یہ چاہتی ہیں کہ کوئی صورت ایسی ہو کہ میں نوائے سحر اور مقامِ شوق سے محروم ہو جاؤں۔ تا کہ محکوم قوموں کے اندر حریّت کے جذبات پیدا نہ کر سکوں۔
اگلا صفحہ

