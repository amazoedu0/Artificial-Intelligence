
 - [8] - 
بالِ جبریل کا مختصر تعارف

بالِ جبریل کے دو حصے ہیں۔ پہلے حصے کے شروع میں غزلیں ہیں ۔ جن میں سے پہلی پانچ غزلوں میں علامہ اقبال نے معشوقِ حقیقی سے خطاب کیا ہے۔ اس کے بعد ایک نظم ہے جو دراصل باری تعالٰی کے جناب میں شکوہ ہے۔
دوسرے حصے میں نظمیں ہیں۔ ایک ساقی نامہ ہے جو شاعری اور حقائق نگاری کے امتزاج کا ایسا دلکش نمونہ ہے جس کی مثال اردو ادب میں بہت مشکل سے ملے گی۔ اس کے علاوہ کچھ قطعات بھی ہیں جن میں حقائق و معارف بیان کیے گئے ہیں۔
بالِ جبریل اردو میں علامہ صاحب کی پہلی تصنیف ہے جس میں انہوں نے خودی کے فلسفہ کو کسی حد تک واضع کیا ہے۔ اس کے علاوہ انہوں نے دوسرے بنیادی تصوّرات  مشلًا عشق، فقر، علم، خرد، حیات اور مومن کی بھی تشریح کی ہے۔ یہ حقائق سب سے زیادہ جاوید نامہ میں مذکور ہیں لیکن اس کی زبان فارسی اور طرزِ ادا فلسفیانہ ہے۔ بالِ جبریل کی زبان اردو اور بیان شاعرانہ ہے۔
بالِ جبریل میں علامہ اقبال نے جن غزلوں یا نظموں میں معشوقِ حقیقی سے خطاب کیا ہے وہ رفعت تخیل اور سوز و گداز کے اعتبار سے اردو زبان کے لیے سرمایہ افتخار ہیں اور ان کے مطالعہ سے اقبال کا خدا کے ساتھ جو روحانی تعلق تھا وہ بالکل واضع ہو جاتا ہے۔ اس کی مزید تفصیل دوسرے پیجز میں ملے گی۔
اگلا صفحہ

